# Błędy rozumowania

 Dla zobrazowania czym jest błąd rozumowania posłuże się dwoma przykładami:
* Jeśli pozwolimy ludziom wychodzić z mieszkań w czasie kwarantanny, to wkrótce wszyscy na ziemi będą zarażeni.
* Jeśli zakażemy ludziom wychodzić z mieszkań w czasie kwarantanny, to wkrótce będą nam zabierane inne prawa i zgnijemy w komunistycznej/faszystowskiej tyranii.

 Występują tutaj dwa rodzaje błędów rozumowania: przedwczesna generalizacja i równia pochyła. Stawiają one argument w świetle innym niż rzeczywisty. Do obu brakuje kontekstu i są one rozciągnięte do takich rozmiarów, że właściwie możemy podstawić cokolwiek pod pierwsze wyrażenie i zadziała. Jeżeli pozwolimy ludziom: przechodzić na czerwonym, gdy nie ma w pobliżu samochodów; mówić co im się podoba; itd. Posłuże się cytatem z klasyka opisującego taką dialektykę autorstwa Artura Schopenhauera:
>„Dyalektyka erystyczna” jest sztuką prowadzenia sporów, ale w taki sposób, aby zawsze mieć racyę, a więc per fas et nefas. W gruncie rzeczy, objektywnie, można mieć racyę, a jednak nie posiadać jej w oczach osób obecnych, a niekiedy nawet swoich własnych; bywa to mianowicie wówczas, kiedy przeciwnik odpiera nasze dowodzenia i owo odparcie uchodzi za obalenie tezy spornej, na korzyść której mogą jednak istnieć inne, nieprzytoczone przez nas na razie dowody. W takich razach przeciwnik otacza się fałszywem światłem: wydaje się za człowieka, który ma słuszność, choć objektywnie nie posiada jej. Prawda więc spornej kwestyi, brana objektywnie, a siła racyi w oczach dysputujących i słuchaczów — są to rzeczy zgoła odmienne; dyalektyka erystyczna opiera się na tej ostatniej.

 Przytoczę przykłady takich argumentów z życia codziennego.
> A bierzesz też pod uwagę kompetencje osób które oceniają? Jeśli 4 osoby z wysokimi kompetencjami ocenią kandydata to moim zdaniem porównywalny proces gdyby takiego kandydata oceniło 6 osób z niższymi kompetencjami.

 Autor tej wypowiedzi zastosował argument wychodzący z autorytetu. Prostą odpowiedzią na to jest pytanie: a jak mierzysz tę kompetencję? Argumenty _ad hominem_ wzbudzają największe emocje i wylewa się rzez nie najwięcej jadu. Znowu, dysputa polityczna jest wypełniona po brzegi taką dialektyką. Tutaj jest problem, bo zazwyczaj odpowiedzi na argumenty _ad hominem_ jednej strony, słyszy to samo od drugiej. Sam podział na lewicę i prawicę jest argumentem _ad hominem_, bo spektrum doktryn, jak i poglądów natury politycznej nie jest linią, a wielowymiarową przestrzenią. Dlatego nie rozmawiam z politycznymi - są głupi i niedouczeni. To samo powiedzieliby o mnie, a więc w sumie jesteśmy kwita. Schopenhauer dzieli podstawę wszelkiej rozmowy tak:
> Istota każdej dysputy, czy to publicznej, czy akademickiej, czy sądowej, lub wreszcie używanej w zwyczajnych rozmowach — polega na tem, co następuje: Stawia się tezę, która winna być obaloną; dlatego istnieją dwa sposoby i dwie drogi:
> 1) Sposoby bywają ad rem i ad hominem. Tylko zapomocą pierwszego obalamy absolutną lub objektywną prawdę tezy, wykazując, że to nie zgadza się z rzeczywistemi cechami przedmiotu, o którym mowa. Zapomocą drugiego obalamy tylko względną prawdę tezy, pokazując, że ta ostatnia sprzeciwia się innym twierdzeniom lub poglądom przeciwnika; lub też wykazujemy bezsilność jego argumentów, przyczem objektywna prawda sprawy w rzeczywistości pozostaje niewyjaśnioną. Jeżeli np. podczas sporu o filozoficznych lub przyrodniczo-naukowych przedmiotach przeciwnik (który musi być w takim razie anglikiem) pozwala sobie cytować argumenty biblijne, mamy prawo odeprzeć go zapomocą takichże argumentów, chociaż są to tylko argumenty ad hominem, niewyjaśniające istoty rzeczy. Jest to podobne do płacenia komuś długu fałszowanemi pieniędzmi, które od niego samego pochodzą. W wielu wypadkach tego rodzaju modus procedendi możnaby nawet porównać z podaniem w sądzie fałszywego zobowiązania, na które strona przeciwna odpowiada fałszywem pokwitowaniem, choć zaciągnięcie długu mogło istnieć w rzeczywistości. Podobnie jak w tym ostatnim wypadku, argumentacya ad hominem ma pierwszeństwo krótkości, ponieważ bardzo często prawdziwe i gruntowne wyjaśnienie sprawy wymagałoby nadzwyczaj wiele trudu i mozołu.

Tutaj widzimy, że argumenty _ad hominem_, bez względu na ich moc, nie pomagają popchnąć tematu do przodu.
> 2) Co się tyczy drogi postępowania, to ta bywa albo prostą, albo pośrednią; pierwsza napada na podstawy tezy, druga na jej rezultaty; jedna dowodzi, że teza jest nieprawdziwą, druga — że nie może być prawdziwą.

I idąc dalej za autorem:
>Rozpatrzmy to bliżej:
> a) Obalając drogą prostą, a więc napadając na podstawy tezy, albo pokazujemy, że podstawy te są nieprawdziwe i mówimy nego maiorem lub nego minorem, napadając w obu tych wypadkach na materyę, służącą za podstawę wniosku; albo też zgadzamy się na podstawy, ale pokazujemy, że teza nie wynika z nich wcale, i wołamy: nego consequentiam, napadając takim sposobem na formę wniosku.
> b) Obalając drogą pośrednią, a więc napadając na tezę zapomocą jej następstw, z niedokładności tych ostatnich wnioskujemy o niedokładności samej tezy, dzięki prawu a falsitate rationati ad falsitatem rationis valet consequentia; przytem możemy użyć albo prostej instancyi, albo apagogi.
> α) Instantia, ἕνστασις, jest tylko exemplum in contrarium; obala ona tezę, pokazując przedmioty lub stosunki, objęte twierdzeniem i wynikające z niego, wobec których jednak twierdzenie to nie ma zastosowania, a więc nie może być prawdziwem.
> β) Apagogę otrzymujemy wówczas, kiedy chwilowo przyzwalamy na słuszność tezy, ale następnie wiążemy z nią jakieś inne, uznane za prawdziwe lub stanowczo niezakwestyonowane twierdzenie, tak, aby razem wzięte stały się przesłankami tego wniosku, który został wyprowadzony najwidoczniej mylnie, sprzeciwia się bowiem albo istocie rzeczy, albo wiarogodnie uznanej właściwości przedmiotu, o którym mowa, albo wreszcie innemu twierdzeniu osoby, która tezę postawiła. Ztąd apagoga może być ad hominem i ad rem. Jeżeli wniosek sprzeciwia się niewątpliwym, albo nawet a priori wiarogodnym prawdom, znaczy to, żeśmy doprowadzili przeciwnika ad absurdum.
> W każdym razie fałsz wniosku przeciwnika zależeć powinien od jego tezy; skoro prawdziwość pozostałych przesłanek nie ulega wątpliwości, więc teza nie może być słuszną.
> Każda napaść w dyspucie sprowadzoną być może do wyłożonych tu formalnych sposobów, i dlatego sposoby te są w dyalektyce tem, czem w fechtunku prawidłowe cięcia. Przytoczone zaś przeze mnie sztuczne wybiegi porównać można z wykrętami strategicznemi, a osobiste napaści w dysputach z tem, co uniwersyteccy nauczyciele fechtunku nazywają „świńskiemi cięciami.”

 Teraz, kiedy rozumiemy możliwe taktyki, należy przejść do listy obiecanych błędów logicznych. Przede wszystkim, abyśmy od razu ludzi na stosie nie palili za popełnianie ich, należy wytłuścić dwa ich rodzaje: paralogizmy i sofizmaty. Pierwsze to nieświadome błędy. Robią je bardzo często ludzie religijni. Klasykiem klasyków jest stwierdzenie "Bóg istnieje, bo Biblia tak mówi, a Biblia mówi prawdę, bo Bóg ją stworzył" (błędne koło). Drugie, to celowe działanie, które ma na celu wywarcie wrażenia na słuchaczach lub po prostu ustawieniu hierarchii, w której sofista zawsze jest wyżej od swojego rozmówcy.

 Dobrą listę posiada polska Wikipedia pod hasłem [błąd logiczny](https://pl.wikipedia.org/wiki/B%C5%82%C4%85d_logiczny):
 Do błędów logicznych można zaliczyć m.in.:

* Błędne koło – stosowanie tezy jako przesłanki dowodu np. "Islandia nie może istnieć, ponieważ widzieli ją tylko głupi marynarze. Marynarze zaś są głupi tylko dlatego, że twierdzą, iż widzieli Islandię"
* Argumentum ad ignorantiam - próba obalenia tezy na podstawie braku dowodów np. "Nie ma dowodów na istnienie Absolutu. A więc Absolut nie istnieje.". Takie twierdzenie jest nielogiczne, gdyż bez dowodów obalających można co najwyżej zawiesić sąd.
* Ignoratio elenchi – łac. nieznajomość tezy dowodzonej, czyli udowadnianie czegoś innego niż się miało dowodzić, albo zbić.
* Projekcje własnych poglądów na innych ludzi.
* Błąd atrybucji – nieuzasadnione przyjmowanie, że przyczyną działań innych ludzi jest raczej ich osobowość niż czynniki zewnętrzne.
* Nadmierne uogólnianie, np. „Nigdy już nie będę szczęśliwy.”
* Argumenty odwołujące się do emocji. Np. podawanie jednostkowego przypadku matki płaczącej po zamordowanym synu jako argumentu na rzecz powstrzymania wojny albo jej eskalacji.
* Presupozycje, czyli przemycanie ukrytych treści w założeniach. Np. „Wolisz to zrobić dziś czy jutro?” (ukryte założenie: zrobisz to dziś lub jutro). Paradoksy Zenona z Elei opierały się na ukrytej (nieprawdziwej) presupozycji, że suma nieskończonego szeregu liczbowego nie może być skończona.
* Dowód społeczny lub inny dowód uznający dużą liczbę przypadków jako pewną przesłankę dowodzenia. Przykład: „Dowód, że każda krowa jest fioletowa: Jeśli nie byłaby to prawda, to musiałaby istnieć rzecz, która nie jest fioletowa, ale jest krową. Rozejrzyjmy się dokoła – w moim mieście są miliony rzeczy, które nie są fioletowe, a żadna z nich nie jest krową!”
* Ignorowanie konsekwencji własnego dowodu. (dopisek mój: chodzi o to, że logicznie dowód się spaja, ale gdy zastosowany w rzeczywistym świecie - nie działa)
* Przyjmowanie że maksimum w dużym zbiorze jest zawsze nieskończone. Przykład: Dowód istnienia Boga 'ze stopni doskonałości' (łac. ex gradibus perfectionis), w którym analiza coraz doskonalszych bytów prowadzi do wniosku, że musi istnieć byt nieskończenie doskonały, czyli Bóg.
* Utożsamianie idei (memów) z bytami. Przykład: „Jeśli twierdzenie Pitagorasa jest prawdą, to w którym miejscu się ono znajduje?”
* Odwracanie implikacji. Przykład: „Mężczyźni to ludzie, więc ludzie to mężczyźni."
* Ekwiwokacja, czyli stosowanie różnych definicji tego samego pojęcia na różnych etapach rozumowania. Polega na ignorowaniu wieloznaczności użytego pojęcia. Przykład: „Wierzysz, że bliska osoba Cię nie oszuka? Więc jesteś osobą wierzącą (religijną).” „Skoro rak jest chorobą, a rak żyje w wodzie, to choroby mogą żyć w wodzie”.
* Przywoływanie skrajności. Przykład: Wychodząc na ulicę możesz zostać przejechany przez samochód. Lepiej zostań w domu.
* Stosowanie nieścisłych (rozmytych) pojęć, takich jak „ciekawy” jako ścisłych. Przykład: paradoks nieciekawej liczby.
* Stosowanie sprzecznych wewnętrznie pojęć np. "niezamężna żona". Niektórzy na podstawie tzw. paradoksu omnipotencji do takich pojęć zaliczają także "wszechmoc".
* Błędne stosowanie indukcji matematycznej. Przykład: paradoks koni.
* Amfibolia - atak z dwóch stron. Użycie zdania wieloznacznego, np. "Stały nadzór kamer" - nie wiadomo, czy kamery nadzorują stale, czy są nadzorowane.
* Błąd formalny - błąd we wnioskowaniu. Przykład: każdy kwadrat ma równe boki; dana figura ma równe boki; dana figura jest kwadratem. Co w przypadku trójkąta foremnego?
* Błąd akcydentalizacji, A dicto simplicter ad dictum secundum quid - wyprowadzenie zdania szczegółowego ze zdania ogólnego.
* Błąd odwróconej akcydentalizacji, A dicto secundum quid ad dictum simplicter - Wyprowadzenie zdania ogólnego ze zdania szczególnego.
* Paradoks hazardzisty - błąd poznawczy i logiczny; traktowanie dwóch niezależnych od siebie zdarzeń losowych jako zależnych.
* Odwrotny paradoks hazardzisty. - błąd poznawcyz i logiczny; pewne bardzo nieprawdopodobne zdarzenie wymaga wielu prób nim się uda.

 A jakby ktoś się *KATASTROFALNIE* nudził, to może sobie przejrzeć *CZĘŚCIOWĄ* listę błędów rozumowania: https://www.iep.utm.edu/fallacy/#H6
