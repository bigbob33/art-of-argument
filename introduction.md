 Przerzucamy się argumentami w tę i nazad. Bronimy swoich przekonań, jak i próbujemy obalić te, które wydają się nam niewłaściwe. Jednakże, musimy postawić sobie pytanie: czy wiemy jak to robić? Niestety, poziom publicznego dyskursu woła o pomstę do nieba. Częściej słyszymy obelgi i argumenty ad hominem, które nie wnoszą nic do puli merytoryki, niż uczciwą dyskusję nad danym problemem. To oczywiście ma swoje konsekwencje. Odrzuca nas myśl, że istnieje coś takiego jak "prawda obiektywna", coś absolutnego, do czego można się odnieść, lecz gdy przyjrzymy się bliżej naszym odczuciom i źródła ich pochodzenia, szybko dojdziemy do wniosku, że nie odpycha nas "prawda", a raczej strach przed porażką w walce. Nic dziwnego, dzisiejsi sofiści posiadają w swoim arsenale wiele narzędzi do sprowadzenia merytorycznego dyskursu na poziom nic nie znaczących wymiocin. W mojej krótkiej pracy chciałbym pokazać jakie korzyści wypływają z dbania o formę i kontekst naszych rozmów. Higiena dysputy nie tylko pozwoli zapobiec nieporozumieniom, ale oszczędzi nam niepotrzebnych pomyłek. W najgorszym wypadku uchroni nas przed waśniami.

