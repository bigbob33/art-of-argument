Sztuka argumentacji

1. Przyczynek:

  Rozpatrzmy dwie sfery rozmów:
    * publiczną
    * prywatną

  * Rozmowy sfery publicznej
    1. Wypowiedzi nacechowane negatywnymi emocjami.
    2. Śladowe ilości merytoryki...
    3. _Merytoryka_ służy tylko po to, aby podkopać wiarygodność _strony przeciwnej_.
    4. Wywołuje u słuchacza negatywne odczucia (strach, groza, gniew, nienawiść).

    Konsekwencje
      1. Destabilizacja społeczeństwa, poprzez sceptycyzm wobec intencji _innych_.
      2. Wyparcie merytoryki z debaty politycznej.
      3. Brak przyzwolenia na popełnianie błędów i tym samym dehumanizacja tych.

  * Rozmowy sfery prywatnej
    1. Wypowiedzi nacechowane negatywnymi emocjami.
    2. Śladowe ilości merytoryki...
    3. _Merytoryka_ służy tylko po to, aby podkopać wiarygodność _strony przeciwnej_.
    4. Wywołuje u słuchacza negatywne odczucia (strach, groza, gniew, nienawiść).

    Konsekwencje
      1. Zamykanie się na znajomości.
      2. Odrzucenie przyjaźni, które nie działały tylko w sferze dialektyki politycznej.
      3. Rozpad rodziny.

2. Trudność zbudowania argumentu.
  Dwie frazy:
    * Nie masz racji, bo jesteś głupi.
    * Nie masz racji i jesteś głupi.
  Patrząc na nie jawi się nam oczywista różnica: spójnik. Konsekwencją jest inna relacja pomiędzy zdaniami. Pierwszy, "bo", określa przyczynowość jednego zdania do drugiego, a drugie, "i", mówi o bliskim występowaniu. Zdanie "Nie masz racji, bo jesteś głupi" określa stosunek merytoryki autora tezy na podstawie arbitralnej cechy, którą mu przypisałem. Natomiast drugie, "Nie masz racji i jesteś głupi" wskazuje na koegzystencję obu stwierdzeń. W prostych słowach:
    1. Brak racji mojego rozmówcy wynika z tego, że jest głupi (a nie z tego, czy ma rację, czy nie)
    2. Mój rozmówca nie ma racji i przy okazji okazał się osobą głupią.

  Dlaczego miałbym tak nie robić? Skoro mogę dzięki temu wygrać i ustawić się wyżej w hierarchii, to jaki mam powód na zaniechanie takich działań?

  To pytanie jest poniekąd prośbą o przedstawienie powodów, dla których miałbym ugiąć się przed tym prawem kulturalnej dysputy. Jednakże, idąc tokiem podawania powodów, możemy odbić piłkę i zapytać: jakie masz powody, by sądzić, że twoja kategoryzacja twojego rozmówcy jest właściwa? Oczywiście, abyśmy mogli coś zrozumieć, musimy zamknąć to w kategorii. Różnica pomiędzy człowiekiem a innymi bytami jest taka, że ludzie są zbyt skomplikowani i niejednoznaczni, aby ich wrzucać do ciasnych szuflad. Po prostu się nie da, bo każda osoba jest odstępstwem od reguły.

  Jednakże, najważniejszym jest pytanie: co ty chcesz osiągnąć? Problemy z argumentami przedstawionymi powyżej (ad hominem) zaczynają się, kiedy inni ich użyją przeciwko twoim. Można uskuteczniać tę przepychankę bez końca i utkniemy w martwym punkcie... obrzucając się błotem do śmierci.

3. Definicje
  Definicje powinny nam pomóc rozróżnić byty między sobą. Przykładem będzie _bałagan_, który pozostaje sobą do czasu posortowania, _skategoryzowania_ go. Dopóki nie zbudujemy sobie obrazu abstrakcji, tj. jego modelu, dopóty pozostanie bałaganem. Czy bałagan jest bałaganem, gdy wiemy dokładnie czym jest i z czego się składa? Nie, bo nasza percepcja na problem się zmienia.

  Prawda jest niezwykle ciężka do uchwycenia oraz zdefiniowania. To arcytrudne zadanie skłoniło niektórych, do stwierdzenia, że taki byt nie istnieje. Szczególnym przypadkiem jest tutaj postmodernizm w filozofii, który odrzuca wszelkie wielkie narracje (co swoją drogą jest absurdalne, bo odrzucenie ich samo w sobie jest wielką narracją). Jedną z nich jest prawda w sensie obiektywnym, co zastąpili absolutną subiektywnością. Znowu, to dość zabawne, bo zdefiniowali subiektywność jako prawdę absolutną. Myślę, że zamiast ich słuchać, należałoby im podesłać książkę "Logika dla bystrzaków", aby nadgonili zaległości z wczesnego dzieciństwa.

  Wyżej użyłem kilku sformułowań. Przede wszystkim zasugerowałem niższość ich interpretacji poprzez stwierdzenie "to dość zabawne, bo" oraz poddałem w wątpliwość ich umięjętność logicznego myślenia, poprzez sugestię, aby "nadgonili zaległości z wczesnego dziecińśtwa". Pytanie brzmi: co zrobiłem? Najkrócej rzecz ujmując, poszedłem w ich ślady. Skoro prawda nieistnieje, to nie mamy do czego się odnieść, oprócz swojej subiektywności. To natomiast ustawia punkt odniesienia wobec wszechświata na mnie. Co to oznacza? Jestem jedynym stałym punktem w naszym uniwersum i przez to cały świat obraca się wokół mnie. Dlatego wiara w prawdę jest niezbędna, aby dyskurs mógł nas do niej zaprowadzić.

  Następnie trzeba przeanalizować termin "prawda" i zdefiniować go. Jest to istotne, gdyż mamy inne słowo, które niepoprawnie używa się jako synonim "prawdy". Mianowicie: fakt. Różnią się one na pozór niewiele, ale pokażę trzy przykłady, ktore naświetlą nam użyteczność rozróżnienia tych dwóch rzeczowników.

1. Trawa jest zielona.

 To zdanie oznajmujące wskazuje na fakt.

2. Jeśli trawa jest zielona to niebo jest niebieskie w słoneczny dzień.

 To absurdalne zdanie składa się z dwóch faktów. Trawa jest zielona i niebo jest niebieskie w słoneczny dzień. Pozostała część wskazuje na rzekomy związek pomiędzy jednym i drugim faktem. Chyba nie ma osoby na tyle oderwanej od rzeczywistości, aby stwierdziła, że drugie wynika z pierwszego. Wnioskujemy zatem, że przedstawione wyżej zdanie jest _fałszywe_.

3. Chłopiec, który wybił szybę w szkole ma na imię Jakub.

 Aby uczciwie podejść do niniejszego przykładu, musimy powstrzymać nasze sądy. Musimy się zapytąć, które z owych stwierdzeń jest faktyczne. Zauważmy, że mamy tutaj dwa zdania: "chłopiec ma na imię Jakub" i "chłopiec wybił szybę". W śledztwie w sprawie domniemanego zabójcy szyb szukamy powiązań opisanych zdarzeń z faktami z życia i te poszukiwania wskazują na to, że oprócz prawdziwości całej frazy musimy zbadać faktyczność poszczególnych jej części.

 Z tych trzech przykładów zauważamy odrębność faktu i prawdy. Pierwsze zdaje się mówić o pojedyńczym zdarzeniu lub bycie, których chcemy operować w relacji z innymi. Drugie natomiast jawi się jako relacja pomiędzy nimi. Zawsze musimy jednak pamiętać, że orientujemy się w świecie według wartości. Przez to widzimy prawdę tylko z jednej strony. Nie możemy zatem stwierdzić, że znaleźliśmy prawde absolutną, ale nie możemy też zaprzeczyć istnieniu takowej (o tym błędzie później). Wymyka się ona naszemu intelektowi, bo często łączy ze sobą w pośrednim stosunku fakty na pierwszy rzut oka sprzeczne ze sobą. Nierozważnym byłoby oodrzucenie jej tylko dlatego, że nie możemy jej zrozumieć.

 Mając to na uwadze podsumuję używane przeze mnie definicje:
* Fakt - opis pojedynczego zdarzenia lub bytu występujących w rzeczywistości
* Prawda - rzeczywista relacja pomiędzy *wszystkimi* faktami.

 Widzimy następującą zależność, którą można by opisać quasi-matematycznym wzorem: fakty + relacje =  prawda. Zdawaćby się mogło, że mamy wszystko. Jednakże, skoro prawda jest wynikiem jakiejś operacji łączenia faktów między sobą za pomocą relacji, to czym ta operacja jest? Pozwolę sobie przytoczyć kilka uwag z książki Scotta H Younga o tytule "Ultralearning". Według niego, w trakcie ultra-nauki jakiejś umiejętności lub dziedziny wiedzy, trzeba stworzyć mapę meta-nauki, tj. podzielić poszczególne elementy tematu na trzy kategorie: fakty, koncepcje i procedury. Te dwie pierwsze interesują nas tutaj najbardziej, ponieważ pomagają nam zrozumieć, jak powstaje prawda. Koncepcja to operacja łączenia faktów w relacje. Dotychczas najlepszą metodą tworzenia modeli rzeczywistości jest metoda nauka.

 Wróćmy do dwóch ostatnich z naszych trzech przykładów zdań. Otóż, drugie zdanie jest absurdalne, ale nie dlatego, że gdy niebo jest niebieskie w słoneczny, to trawa nie jest zielona. Jego niedorzeczność wynika z obserwacji, że bezwzględu na kolor czy pochmurność nieba, trawa jest zielona (świadomie pomijam trawy innych kolorów, np. czerwone, ale wrócę do nich).

 Dokładamy kolejne definicje:
* Fakt - opis pojedynczego zdarzenia lub bytu występujących w rzeczywistości.
* Prawda - rzeczywista relacja pomiędzy *wszystkimi* faktami.
* Koncepcja - operacja łączenia faktów w relacje, która zwróci nam model prawdy.
* Model rzeczywistości - wycinek *całej* prawdy

 Patrząc przykład z trawą, możemy teraz przyczepić się do koloru trawy. Okazuje się, że trzeba rozbudować nasze koncepcje. Uogólniamy "Trawa jest zielona" na "Trawa ma kolor", a potem stajemy przy takim pytaniu: co jeśli istnieje odmiana zmieniająca barwę pod wpływem zmieniającej się intensywności światła? Pozostawię to jako ćwiczenie tworzenia koncepcji dla Was, słuchacze.

4. Błędy rozumowań
  Dla zobrazowania czym jest błąd rozumowania posłuże się dwoma przykładami:
    * Jeśli pozwolimy ludziom wychodzić z mieszkań w czasie kwarantanny, to wkrótce wszyscy na ziemi będą zarażeni.
    * Jeśli zakażemy ludziom wychodzić z mieszkań w czasie kwarantanny, to wkrótce będą nam zabierane inne prawa i zgnijemy w komunistycznej/faszystowskiej tyranii.

  Występują tutaj dwa rodzaje błędów rozumowania: przedwczesna generalizacja i równia pochyła. Stawiają one argument w świetle innym niż rzeczywisty. Do obu brakuje kontekstu i są one rozciągnięte do takich rozmiarów, że właściwie możemy podstawić cokolwiek pod pierwsze wyrażenie i zadziała. Jeżeli pozwolimy ludziom: przechodzić na czerwonym, gdy nie ma w pobliżu samochodów; mówić co im się podoba; itd.

  Przytoczę przykłady takich argumentów z życia codziennego.
> A bierzesz też pod uwagę kompetencje osób które oceniają? Jeśli 4 osoby z wysokimi kompetencjami ocenią kandydata to moim zdaniem porównywalny proces gdyby takiego kandydata oceniło 6 osób z niższymi kompetencjami.

  Autor tej wypowiedzi zastosował argument wychodzący z autorytetu. Prostą odpowiedzią na to jest pytanie: a jak mierzysz tę kompetencję?

  Argumenty _ad hominem_ wzbudzają największe emocje i wylewa się rzez nie najwięcej jadu. Znowu, dysputa polityczna jest wypełniona po brzegi taką dialektyką. Tutaj jest problem, bo zazwyczaj w odpowiedzi na argumenty _ad hominem_ jednej strony, słyszę to samo od drugiej. Sam podział na lewicę i prawicę jest argumentem _ad hominem_, bo spektrum doktryn, jak i poglądów natury politycznej nie jest linią, a wielowymiarową przestrzenią. Dlatego nie rozmawiam z politycznymi - są głupi i niedouczeni. To samo powiedzieliby o mnie, a więc w sumie jesteśmy kwita.

  Przede wszystkim, abyśmy od razu ludzi na stosie nie palili za popełnianie błędów logicznych, należy wytłuścić dwa ich rodzaje: paralogizmy i sofizmaty. Pierwsze to nieświadome błędy. Robią je bardzo często ludzie religijni. Klasykiem klasyków jest stwierdzenie "Bóg istnieje, bo Biblia tak mówi, a Biblia mówi prawdę, bo Bóg ją stworzył" (błędne koło). Drugie, to celowe działanie, które ma na celu wywarcie wrażenia na słuchaczach lub po prostu ustawieniu hierarchii, w której sofista zawsze jest wyżej od swojego rozmówcy.

  Podam dwa przykłady, które idealnie naświetlą naiwność ludzi:
* Błędne koło – stosowanie tezy jako przesłanki dowodu np. "Bóg istnieje, bo Biblia tak mówi. Biblia mówi prawdę, bo Bóg ją stworzył".
* Argumentum ad ignorantiam - próba obalenia tezy na podstawie braku dowodów np. "Nie ma dowodów na istnienie Absolutu. A więc Absolut nie istnieje.". Takie twierdzenie jest nielogiczne, gdyż bez dowodów obalających można co najwyżej zawiesić sąd.

5. Konkluzja
  Tworząc tę prezentację miałem w myśli kilka rzeczy. Rozmowy polityczne i prywatne, moją sytuację osobistą, w tym rodzinną, moją sytuację zawodową, jak i moje doświadczenia w firmie Ragnarson. O dyspucie politycznej i prywatnej mówiłem. Moja osobista sytuacja jest taka, że straciłem wielu znajomych, którzy oddali się progresywnej polityce lewicowej bez przemyśleń (akurat nie miałem znajomych faszystów, dlatego nie mogę nic o nich powiedzieć). Zerwałem kontakt z moją rodziną przez brak chęci komunikacji z ich strony. Gdy próbowałem przedstawić swoją stronę argumentu, spotykałem się z wyzwiskami, oskarżaniemi dosłownie wyjętych z "Procesu" Kafki i próbą zmuszenia mnie do uległości. Szczególną niechęcią dażę swojego ojca, który przez kilka lat w czasach PRL piastował funkcję sierżanta sztabowego Służby Bezpieczeńśtwa. Aby nakreślić powagę jego występku przytoczę opowieść, która mu się wymsknęła, gdy jedliśmy obiad (kiedy się z nimi kontaktowałem). Otóż, mój ojciec ze swoim kolegą "ściągnęli" z ulicy gościa nielegalnie handlującego papierosami. Fakt ten nie jest szczególnie kontrowersyjny, dzisiaj policja zrobiłaby to samo. Jednakże, występuje tutaj kluczowa różnica. Otóż mój rodzic wraz z partnerem na patrolu wrzucili delikwenta do bagażnika, wywieźli go wieczorem poza Wrocław, do lasu pod Ślężą (góra) oddalonego o około trzydzieści pięć kilometrów. Ojciec twierdzi, że zabrali mu buty i kazali wracać nocą do domu. Kiedy rodzina, lekko mówiąc, zdziwiona tą opowieścią zaczęła kwestionować etykę i moralność takiego zachowania, ojciec, jak to miał w zwyczaju, powiedział tylko: "znalazłem go po latach i mi podziękował, o!". Wyżywał się wiecznie na rodzinie, nigdy nie był dla nas ojcem i traktował nas różnie. Nie chcę się wypowiadać za innych, ale mnie określił jako "leniwego nieroba, który nigdy w życiu nic nie osiągnie i będzie takim samym zawodem jak jego brat" - to jest cytat. Moja matka jest komunistką, która twierdzi, że ZSRR nijak się ma do komunizmu. Ja na to odpowiadałem, że to samo założenie można przyjąć do Trzeciej Rzeszy, co strasznie ją irytowało i nieraz groziła mi pobiciem. Mój brat, który niejako zainspirował mnie do zostania programistą, stał się cynikiem, który nie szanuje nikogo. Mój drugi brat przeleżał (dosłownie, nie żartuję) połowę życia przed telewizorem, wierzy w starożytne imperium słowian i lewoskrętną witaminę C. Dlatego "Educated" Tary Westover wywołało u mnie łzy. Miałem wrażenie, że opisuje niekiedy moje życie.
  Po tym wszystkim również musimy podejść do sytuacji z Ragnarsona. Od początku określano mnie jako "teoretyka" i poddawano w wątpliwość moje podejście praktyczne. Zadawano mi pytania, czy się odnajdę. Wydaje mi się, że wciąż mam przypiętą plakietkę osoby teoretycznej, bo zdaża się, czy to na spotkaniach, rozmowach 1-on-1, że ktoś wspomina, że "muszę uważać na _to_", czymkolwiek _to_ jest. Co mnie martwi, to brak jasnej definicji słowa "teoretyk", co przekłada się na mgliste, niewiele znaczące stwierdzenia "a, bo ty jesteś teoretyczny", co, jak zaobserwowałem, często służy jako wytrych do odrzucenia mojej argumentacji, jako niewłaściwej lub niewiele znaczącej. Równie dobrze mógłbym odpowiedzieć: to twoja teza jest nieprawdziwa, bo nie znasz teorii.
  Oczywiście, rozumiem, że wiele osób korzysta z tej formy argumentacji nieświadomie i staram się nie żywić urazy. Nauczyłem się po doświadczeniach z moim ojcem, że lepiej jest edukować i pomóc zrozumieć, niż poniżać i dehumanizować. Wiem też, że ciężko jest sobie wyobrazić czyjeś życie, w szczególności takie jak moje. Doświadczyłem niedowierzania w moje słowa i wiem jak to być ofiarą, której przypisuje się winę. Niestey, mnie dorosłość złapała w wieku dwunastu, trzynastu lat, kiedy zacząłem sobie zdawać sprawę z powagi mojej sytuacji. Już wtedy postanowiłem, że będę się skupiać na tym, co dla mnie ważne, nie tylko długo-, ale i krotkoterminowo, słowem - stałem się ekstremalnym pragmatykiem. Kłamałem rodziców, aby przetrwać, bo wiedziałem, że konsekwencje tych kłamst będą mniejsze niż przyznanie się do winy w domu, który nie tolerował błędów. Wyobrażenia idealnego syna moich rodziców są tak absurdalne, że nie idzie tego objąć umysłem. Matka wyobraziła sobie chłopczyka w koszuli, krawacie, kamizelce sweterkowej, z książkami pod ręką, który trochę niezdarnie, ale słodko biegnie na zajęcia w szkółce. Nigdy się nie kłóci, zawsze używa ładnego języka, nie przeklina, nie wchodzi w konflikty, nie biję się, jak pani w szkole się spyta, to on odpowiada na piatkę, zdobywa tytuł inżyniera, magistra, itd. To nie jest żart. To jest coś, co moja matka mi kiedyś wyznała i aż cięzko uwierzyć, że ktoś mający wtedy ponad 60 lat może mieć tak infantylne wyobrażenie rzeczywistości. Mój ojciec natomiast miał wyobrażenie nieludzkie, co wyrażało się w jego wymaganiach co do mnie. W ciągu JEDNEGO DNIA miałem iść do szkoły, po powrocie uczyć się, iść na siłownię, pójść na boisko, iść do pracy, posprzątać w domu, pomóc mu wokół domu i w sumie robić więcej niż on kiedykolwiek robił. Do tego zero rozrywki, zero zabawy. Miałem pracować cały czas. Miałem miejscami wrażenie, że ma do mnie pretensje, że pozwalam sobie na sen w nocy.
  Mogę mieć tylko wyobrażenie jak nieprawdopodobna jest ta historia. Po prostu przyjąłem to do wiadomości. Wiem, że ciężko w ogóle objąć rozumem taki spust faktów i myśli. Zakończę tutaj. podsumowując moją prezentację i krótką autobiografię: autorzy tez mogą być mylni i głupi, ale nie oznacza to, że nie mogą mieć przez to racji.
